
Che bellezza la mattina appena alzato,
aprire la finestra e vedere di fronte
il sole che ha illuminato
le ultime rose di magio e i primi gigli
del mio giardino, il prato,
l’argine e le valli, lucenti,
che sembrano perfino d'argento,
e col riﬂesso brillano
a centinaia di migliaia
di lucine tutte accese.

	Il cielo così pulito
	che pare persin lustrato
	turchino,
	come gli occhi del mio bambino,
	mi fa restare incantato.
	E l’aria fresca,-
	con quel profumo di mare,
	assieme agli altri profumi,
	dell’erba, delle piante, dei fiori,
	mi viene ad accarezzare,
	come una mano di velluto,
	gonfiandomi il petto, il cuore, di gran gioia.

Una gioia così grande
che mi fa gridare, Signore,
questo è un miracolo
che solo Tu sai fare.
Davanti a questo spettacolo,
che è un segno della tua bontà,
anche gli uccellini, Signore,
che sono tue creature,
basta ascoltarli un po',
tra un volo e un cinguettio,
Ti dicono tutto il loro amore.
Ti fanno i più grandi onori.

	Anch’io, Signore,
	più povero degli uccellini,
	ma contento, meravigliato,
	per la gioia che mi dai,
	mi unisco a loro,
	e ti adoro, inginocchiato!

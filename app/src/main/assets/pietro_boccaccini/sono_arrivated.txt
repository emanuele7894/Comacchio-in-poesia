
Iglià rivà! Iglià rivà!
1in ho véést,
zirer’intaurn’él nid,
d’gh’è in tlé mié cà,
andearégh dainté
e par’él bus, sguiter,
un puchinén curiaus,
com’il préém spaus
intla cà nuévé. E pué canter,
canter igli ho séntéj,
con teanté, teanté gioié...
Ché musiché pér méj.

	Iglià rivà! Iglià rivà!
	Til là,
	k’il vaul’in ealt pr’él siél,
	incauntr’al saul, lusent,
	smaniaus'éd libartà,
	e pué con un ficaét,
	piumber’a bass,
	piéu fort d’uné ssciuptà
	par dop, strisciand’élzir,
	élzir comé teant pieum. ‘
	baser l’aqué dil vall, l’earbé di pra,
	pér scumpérir,
	da quà, da là, in t’un ﬁà,
	dai occ téut’incantà!

Iglià rivà! Iglià rivà!
—— Ma chi? —
Il rundénin, il rundénin,
til là
kil szir’intarn’él nid
k’gh’é in slé mié cà,
k’il vaul’in’ealt pr’él Siél,
smaniaus’éd libartà...
Badadéit, banadéit’il puvrin,
iglià rivà
e, kérdim, l’é propi veiré,
il m’ha purtà in tél cuér lé premaveiré!

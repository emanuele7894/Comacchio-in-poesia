
Tal quà’l cranèl, ch’él rivé
co’il tromb é coi trumbùn,
é tùt igh sighé: E’ vivé!
Il maschr’ é i mascarùn
dai chèr é dai chériué
i bùtte i gucérué.

	Viv’él cranvél! Che’ fasté!
	Tﬁt‘quént as fa cuntént.
	Vié chi pènsier d’in tasté,
	butténi là col vent.
	Incué, sènsé quéttrén
	as god énch i puvrén.

Ché gioié é ch’alégrié,
ché cunfusion gh’é in zir...
A’ fnéi lé tirénié,
il lacrim é i suspir.
Ti Mond, sé’t vué lé pès,
cranvèl, al fa al tué chès.

	Quél ch’à passà, à passà,
	él cuér al vol cantér,
	quél ch'à gh’à stà, a gh’à stà
	il gamb il vol balér...
	Cantén, balén, sighén,
	ch’ésr’alegr’àl va bén.

Séntéi chi st'urchéstriné,
scultéi ch’él chéntérén,
guérdéi clé méschériné
brassà con cl’érlichén.
Chi du' paiàs ch’à l’à
chi baiv com’i arsià.

	Abàs i Grand, i boié,
	viv’él Cranvél, cal matt
	ché à tùt al dà 1a gioié
	sénsé dmandér di patt
	é invés ad bomb atomich,
	ghitér é fisarmonich.

Al popul ch’l’à pètéi
co’il guér infam, ch'g’à stà,
Co’il brigh ét sti pértéi
al vol lé libartà,
è al dmandé suléméint
un puéch a’divertiméint.

	Viv’él Cranvél, aléuré,
	sighén, fén tént gh’én ﬁà,
	gudén tﬁt quént chist’èuré
	ch’él bon Cranvèl ad dà…
	Sunéi, tromb è trumbùn
	pr’él tè di mascarùnl...


No, scusem, an srà mej vairè
k’èl miè Cmacc èl siepè brèut;
quà a gh'è sempè premevaire,
ès Viv baen con lè salèut.

	Agh’èl Siel, al saul ki brèèlè,
	agh’è dl’ariè k’vaen dal mer;
	e pu’agh’è dla bon’ènguèèlè,
	dèl vèèn sscèt, k’al fa canter.

No, cherdim, l’è’nè busiè,
igliè fotti ragalà;
èl pieu bael paieis k’èk siè
l’èl miè Cmacc, pèr lè vrità.

	Ev’èl dis’i furèstier,
	èl cunfairm’i grand’èrtestè
	e kil mèl’è mèl strènièr
	ki vaen quà comè turèstè.

No, chèrdim, quà l’è nè gioiè,
unè meanè, un pèredis;
quà’n sa sbacè da la noiè,
l’è un’unaur nassè cmècis.

	Sèj, pèrchèj, Cmacc, l’ha’na storié
	k’la fa invidiè a teant sità;
	enk’i ptèn i la sa a mamoriè,
	perch’i a scol’i l’ha imparà.

Cmacc, s’èl sèj, un temp'indriè,
l'ièra fort’in tearè, in mer
e l’ha vint, coi sue bètiè,
cauntrè Vnessiè an so quent guer.

	Se n’èl sej,a sèn ﬁue’d spine,
	la gran Meadè di Etrèusg,
	ek pèrchì èn lè tèstè finè
	e teant volt’aparèn brèsc.

Ghèribealdi, èl pues sighè,
e Chi èl k’al’ha salvà?
In'a sta Nino Bunè,
Baramoro e suè dadà?

	Nèu a sèn dlè bonè szent,
	enk sè fueri dis’ad no
	pigrun puèk, ma intèligent,
	con un ccuèr grand com’ha’l bò

El mìè Cmacc al va a gran pass
col prugraess, is vaid’i fatt:
lidi, stread,i’gran palass...
kik dis meal, iè di’matt.

	No, chèrdim, l’è’nè busiè,
	igliè ciacer’invantà;
	èl‘ pieu bael paieis k’èk siè,
	l’el miè Cmacc, kl’nè sità!

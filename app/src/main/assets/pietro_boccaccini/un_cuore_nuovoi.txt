
Adesso che cambiano il cuore,
tra un’ammalato
e un povero disgraziato
che muore,
avrei pensato anch’io,
se un giorno
mi si desse l’occasione
di farmi l’operazione.
Però, non cuore di cristiano,
di donna, d’uomo
o come,
ma neanche di cane.
Come lo vorresti di lamiera?
No, no, ma se ci fosse maniera,
e senza presunzione,
vorrei il cuore d’un leone!
D’un leone? E perchè,
cosa ti salta in mente,
hai perso il sentimento?

D’una bestia feroce?
Sissignore,
e mica per cattiveria,
ma per una seria
e più che giusta soddisfazione.
Col cuore d’un leone
diventerei, per istinto,
d’animo cattivo, feroce,
mi divetirei, saltando loro addosso
a grafﬁare, mordere, sbranare,
da farli proprio gridare,
i prepotenti,
i ladroni, i farabutti,
che succhiano il sangue della povera gente,
e vorrebbero comandare, questi boia, dappertutto.
Quando poi mi chiameranno,
perchè,
col gran progresso,
credete,
si muore lo stesso,
mi dispiacerà
ma, insomma, col cuore d’un leone
mi sarò tolto una gran soddisfazione!

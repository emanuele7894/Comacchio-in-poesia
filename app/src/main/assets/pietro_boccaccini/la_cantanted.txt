
A v’ho’ sentéi a chenter e am son farmà,
per escultérev ben, sinq sie minùt:
che béle veus, che sentimeint, ch’echùt,
eperiv’un uslén inemurà.

	Elsiv, en m’l’erv propi mèi pansà...
	I cstian ch’ pesséve in es fermève tùt
	e i v’escultève a boche averte, mùt,
	tènt che paréive ch’in tirés gne’l ﬁà.

Brève, brève da bon, brève da veire,
Che gioie ch’srèv per mei e sterv’in cost,
em perrèv d’esse semp’in premeveire.

	Ev meritéi ch’ev deghe che si matt,
	benchè le teste e sepie ch’e l'i a post:
	l’iere la radio ch’en cumprà a ratt...

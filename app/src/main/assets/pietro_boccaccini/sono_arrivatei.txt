
Sono arrivate! Sono arrivate!
Le ho Viste
girare attorno al nido,
che c’è sulla mia casa,
andare dentro
e per il buco spiare,
un pochettin curiose,
come le prime spose
nella casa nuova. E poi cantare,
cantare le ho sentite,
con tanta, tanta gioia...
Che musica per me.

	Sono arrivate! Sono arrivate!
	Eccole là,
	che volano alte nel Cielo,
	incontro al sol, lucente
	smaniose di libertà,
	e poi con un tuffo,
	piombare giù,
	più forte di una fucilata
	per poi, planando, leggere,
	leggere come piume,
	baciar l’acqua delle Valli, l’erba dei
	per scomparire,
	di qua, di là, in un attimo
	dagli occhi abbacinati!

Sono arrivate! Sono arrivate!
— Ma chi? — "
Le rondinelle, le rondinelle,
eccole là
che girano attorno al nido
che C’è sulla mia casa,
che volano alte nel cielo,
smaniose di libertà...
Benedette, benedette le poverine,
sono arrivate
e, credetemi, è cosa vera!

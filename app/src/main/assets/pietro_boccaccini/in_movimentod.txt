
Kear’él mié Cmacc, és véid,
ché finalmeint tét muév;
piénén,se a vréén, ma a créid,
pér quelcusgnin’éd nuév.

	Tat Và scruland klé méuffé,
	tat stà fagand piéu bael;
	an’as sent piéu klé téuffe
	dé smorc’éd buratael.

Strupand sert kénélén,
té tié un puék risané;
as veid piéu d’un gerdén
e dil grand baeli cà.

	Il stread, a toc a toc,
	is và fagand pièu lééss;
	ki sass, drét com’il broc,
	eank laur i scumpérééss.

As vaid dil baeli fass,
trénquéli, sudisfatt;
di occ k’ié com’i rass,
dil donn k’il pear ritratt.

	Orméi tié’na sità
	spinté vers’él prugrééss;
	eank’un quealk sacul fa
	tiér forté com’adééss.

Incué parò, ca gioié,
kè blaessè, kè splandaur;
an'as sgnoss pièu la noiè,
ma saul'el bon'umaur.

	Viv’él mié Cmacc, k’és muév,
	viv’i Cmeciss’unéj;
	stél quecusgnin’éd nuév:
	lasséi k’al keanté méj!

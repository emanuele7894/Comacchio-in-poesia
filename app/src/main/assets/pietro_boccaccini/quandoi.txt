
Quando verrà quel giorno,
-— e chi non lo spera —
che poveretto anch’io,
non sarò più su questa terra,
mi sentirò tranquillo,
contento,
verso tutti i miei parenti,
perchè, per quel poco che lascio,
si tratta di quattro cianfrusaglie,
non avranno brighe,
nè noie di tasse,
e nello spartire,
non avranno da dire.

	Lascio,
	oltre ai miei poveri stracci,
	un alberello che ho piantato
	nel cortile dietro,
	—— ben s’intende che la casa
	non è mia.

Non so quanti buoni da mille,
per il mio funerale;
un vaso di Spina,
non originale.

	Questo quaderno con le mie
	poesie, roba da poco,
	se prima,
	non verrà buttato via,
	o bruciato sul fuoco.

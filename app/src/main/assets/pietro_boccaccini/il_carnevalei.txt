
Eccolo qua il Carnevale, che arriva
con le trombe e coi tromboni
e tutti gli gridano: Evviva!
Le Maschere e i Mascheroni,
dai carri e dai carretti
gettano i confetti.

	Viva il Carnevale! Che festa!
	Tutti quanti ci fa contenti.
	Via quei pensieri dalla testa
	gettiamoli al vento.
	Oggi, senza quattrini
	si divertono anche i poveretti.

Che gioia e che allegria
che confusione c’è in giro.
E’ ﬁnita la tirannia
le lacrime e i sospiri.
tu Mondo, se vuoi pace,
Carnevale fa al tuo caso.

	Quel ch’è passato, è passato
	il cuore vuol cantare,
	quel che c’è stato, c'è stato
	le gambe vogliono ballare.
	Cantiamo, balliamo, gridiamo,
	che essere allegri fa bene.

Sentite quell’orchestrina,
ascoltate quel cantante,
guardate quella mascherina
abbracciata con quell’Arlecchino.
Quei due pagliacci là

	che bevono come degli assetati.
	Abbasso i Grandi, i boia,
	Viva il Carnevale quel matto,
	che a tutti dà la gioia
	senza domandar dei patti
	e invece di bombe atomiche
	chitarre e fisarmoniche

Il popolo che ha sofferto
con le guerre infami passate
con le brighe di questi partiti
vuole la libertà
e chiede solamente
un po’ di divertimento.

	Viva il Carnevale allora,
	gridiamo finché abbiamo fiato,
	godiamo tutti quanti quest’ora
	che il buon Carnevale ci dà...
	Suonate trombe e tromboni,
	per il re dei Mascheronil...

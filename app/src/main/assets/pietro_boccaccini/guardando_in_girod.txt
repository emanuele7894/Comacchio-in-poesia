
Atacarò da Cmàcc, el mie paièis,
co’ il sue val, i gl’enguèl, i sue canèi;
co’ il campèn, i sue cstian, sènse prateis:
tènt rob, insome, d’an smanghéres mèi.

	Pue Frére, indauf Ch’i sgnùri i va a fé il speis,
	col sue Castèl tènt grand, con i sue vièi,
	col sue Frà, là impalà —- povèr frarèis —
	col Po, coi sue palàs, echsì tènt bèi.

Per Bulogne, 'ag’ho tènt simpètie,
pr’il Dau Taur, el Gighènt, el Cumunèl,
per le sue storie, ch’l’è une merèvie.

	Eck Modne, còl sampon, le Ghirlendine...
	Ma Sènt - lassand a perdr’al Cranvèl ——
	per mei l’è une gran chère sitedine.

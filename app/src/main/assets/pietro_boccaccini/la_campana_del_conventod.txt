
Il tué campèn, o cmàc, iglià sunà
pér tùté lé zurnà,
con clé vaus pin’ét vrità,
écsì limpidé, d’arzént,
é iglià dét igli ingùsti dlé tué zént.
Tùte l’Italié igli à scultà,
Romé, Milàn, Triést...
Bènédéite Triést, ti t’ha chépéi
chi ch’pètés comé téi!
Com ch’avrév ché bén prèst
il tué campèn il sunès fort
pr’i tué Viv é pr’i tué mort
pér lé tué Sénté libartà!

	Il tué campèn, o Cmàcc, iglià sunà
	pér tùté lé zurnà
	é chi ch’iglià ascultà,
	ià séntéi’n chlé vàus d’arzént,
	él piénzé dlé tue zént
	l’alméint di tué ptén malà
	in t’uné misré cà
	sènsé fuéch, sènsé pan.
	La gnòlé di tué vécc caschént,
	i gl’impracassion dil Mam,
	con il man vuéd, con él cuér mort,
	con i occ sénsé lacrim, spént,
	propi da fér piatà.

Minéstr’é Députà,
tùt omin dal cuér d’or,
i t’ha imprumés un tasor:
Tùt él sue intaréssaméint.
Perch’ià chepéi
ch’al Mond én s’viv br’échséi.
Chèr él mié Cmàcc, pésienté
chà gnarà lé tué àuré.
Alauré il tué campèn,
brisé un déi, ma dil smèn,
a fésté il sunaràl...Ka blasse le metene apan'alvà,
evrir le fnastr’e a vaidr’in patt’e mej
al saul k’l’ha iluminà,
igl’iultem ros’ad mass con i prem szej
del mié gierden, al pra,
l’earsen’e il vall, lusent,
k’il pear’infén d’arzent,
e col riﬂess’il breele
ad santanear’ad meele
d’lusin teut’impissà.

	El siél eksei pulit
	k’el pear’infén lustrà
	turkén,
	com’i occ del mié ptén,
	am fa ster’incantà.
	E l’arie frasche,
	con kl’udurén’ad mer,
	insiem’ej ealtr’udur,
	dl’earbe, dil pieant, di fiur,
	l’am vaen’a carasser,
	com’une man mulsine,
	gundfiandum’al patt, él cuer, d’une gran gioie.

Une gioie ekSì grande
k’l’am fa sighèr, Signaur,
quest l’è un miracul
ke sulteant Tej t’sa fé.
Daveanti a st’al spatacul,
k'lè un segn dle Tue buntà
enk’i uslèn, Signaur,
k'jè tue creietur,
bast’esculteri un ﬁà,
tra un vaul’e une ssciuﬂà,
id dis teut’él sue amaur,
it fa i pieu grand’unur.

	Enk mej, Signaur,
	pieu pover di uslén,
	ma cuntteant, emirà,
	em’uness’a laur,
	e a t’ador, insnucià!


Un mie amic "Vinen Vinacie"
chag piaseive andar a cacie
d'ander a folaghe e sisum
e ench ad tigher e leiun .

	Un bel dei al sà mes in taiste
	d'ander a cace in tla furaste
	e as decid mats'e le vie
	ftei armà da la taste e i pie .

Ardei decis sansa paura
l'incuminsia l'evanture
sarcand una pustasion
in tla grand vagetasion.

	Pasà un puech da qualch mumaint
	al sent fer qualel muvimaint
	ma cusal forsi un laion
	maccamai lira un simmion.

La gneu vers leu stal gran gorilla
grand a gross coma Godzilla
all'a ciapà a con cura all'à purtà
intla teana dla sua cà.

	Passè un dei una smena un mais
	cal gurale tant curtais
	a saive tante affaciunà
	coma deu innamurà

Con la scuse ad fer il fus
is serchaive coma ambrus

	Ma ogni frut le sue stason
	parchà un dei cal bel simmion
	annà piue turnà a cà
	perchei a cacie i gà sparà

Vinen Vinacie da per leu
annà bon tirers seu
sense al gurale cà angà pieu.

	E al gà sempè fes in taste
	i bei dei intla furaste
	indauve che al gurale al gà fat la faste.
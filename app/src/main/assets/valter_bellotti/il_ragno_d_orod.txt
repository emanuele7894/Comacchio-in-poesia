
Quent dei , quent mis , quent dei cà ormai pasà
che si maten in pele la quasi un secul fà
con le sue pepe in boche , santà sul scarandon
escultaeve a boca averte il fol ad mio nunon:

	la fole ad Barabaroghe , la fole d'Antoni e Fesulen
	e qule dla Malaure e Baracheghe Sulfanen,
	ma quale pièù ad tut ho fat tasor
	là la lagiande dal ragn d'or .

Al ragn d'or ? Eune spatacul da eune maravie
rapà coi seu tatacul , rapà intla fantesie :
Taste a corp tut'indurà,
oc e gamb'imbrilantà

	ragnatali d'or e d'arsent
	pere e ruben pièù ad trèisent !
	Baste alaure , che ti calaure

El nunon del nunon ed mie nunon Gabene
ch'andeave a pasche o a cacie in val con la batene
terebusnand tra val trabe , la paighe e l'amsan
là catà un veas mudlà , piturà da man talmeant espert
che espisve lase com fuese eune lebre avert.

	L'ire un veas pièù gros d'eune mestene
	ma che al descrivaive i fatt , il religion di abit ad Spine .
	Sirand al veas pian pian in sens ureri:

as vdaive eune merugle ad ragasue santà su una bansole
daventi un meste con la bacate a vanghe la a vaile in val , in mer
pr'ander a fuesne , a pasche o a cacie in mass i beer

	Sirè la rode , sirè al veas d'eater mas sir
	ognun al sue lavaur el sue emstier
	al feaver col martal bataive al fer
	acque e farine feive al pan master e furner

L'imberileave al pas al butacier
e al paglot l'impetumeave il berc in squer.
Ma quend cla sire  al saul al schambuseave aultr el tramount
e ogni lus les sismurteave a l'orisount ;

	Eune lunghe prucission ad creatur ,
	l'andaive vers la tour in gran pledur
	e l'intuneave una praghiere tut'in cour
	dvanti a la stetue dal ragn d'or .

Al ragn d'or , l'ire un miracul
che as painse che al foss pene di miracul
e al deavi : giore , ebundense e prutassion
a quei che ai l'adureve con favaur e prutasion .

	Ma con cha sused in siel e in mass all'univers
	eanch chi sta tare qualcosgne là andà travers
	che tra: taramout , maramout e eater ervine
	là stà suplei con i ebitent ad Spine.

Incaure incue : tarabusend tra val trabe , la paighe e l'amsan
as cate tent testimunians ad quai temp luntan
e chissà mai che in mass e sti pgnaten chi èà tasor
an sealte fuere eanch la statue dal ragn d'or .

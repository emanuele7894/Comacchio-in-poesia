
Sognavo una capanna
nel cuor d'una fanciulla
seduto sulla soglia
sognavo un amore che germoglia
di una lacrima sciocca
che scorre sul suo viso
che sfiora il suo sorriso
e muore sulla sua bocca.

	E poi volar sull'ali
	di nubi bianche in cielo
	a chiedere ai ricordi
	l'amor dei miei vent'anni
	e sogni della prima età.

E poi volar più in alto
là dove è fermo il tempo
e cogliere il momento
di quando c'eri tu.

	Ti condurrò per mano
	là dove nasce il giorno
	la luce del mattino
	bagnata di rugiada
	ci indica il cammino
	della felicità.

Felicità che nasce
all'ombra dei ricordi
nei sogni della nostra prima età.

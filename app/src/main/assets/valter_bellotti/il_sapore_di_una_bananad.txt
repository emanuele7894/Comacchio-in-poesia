
Kà bài temp da ragasua puèk preme d'eun ptén
le zuppa: cafà inciuculatà con el memen
e le sire andeave mat
pri mie quatr biscot e cafàlat .

	E al mesdei durant la smeane
	la mnastre coi fesue o le gingene;
	pinseale, guciarue, sis a corote
	o una fate ad pan, butiri, sucher o marmalate

Ogni desideri, com ag cascas la meane ;
eun dei a m'à gneu vuie da magner eune banene !
àcséi tra al dir e al fer
dat ghéive spacà al salvadaner

	ghéive vést unà banene "su cariol dal Citan",
	l’hiéré  al dei dla bafene
	al mà incartà , ho pagà al cunt
	am son invia vers Tràipunt.

La seu in mas al seu turat
ho plà la mie banene : beale , curve , lese e e efricheane!
Ma com ch'es dis dil volt il delusion
am'à arstà in man la pal ho butà vie al pièu bon!

	La seu , sota Tràipunt , slung la scie d'une bateane
	ho vést scumpérir al sàvàur dla mie banene.


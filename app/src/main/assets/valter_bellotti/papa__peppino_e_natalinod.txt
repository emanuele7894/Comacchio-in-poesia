
Mie papà Pepino a cunteave sempe di sue temp da snen
cha al s'alveave ad bon'aure prander a cealsen intel mulen.

	Con la taste su un cusen
	preame incaure che a fas dei
	a zaive : "lievet Nedelen
	andan a cealesen vien con mei"

Brate e cosp ftei con deu blac
deu fat pulente e cuspaton
qualc arnais deinte un scoc
e in bisache la classion.

	Streade lunghe fuere ad Cmacc
	al saul cha schealde la matene
	gamb in spale e gran curag
	chemen, chemene che ti chemene .

In tel mulen, dureant la smeane
se eg cherdei, chi eg vol che ag craide?
es furmeave une duseane
e i cealses a inciat che as psaive vaide.

	Dop avair mucià abasteanse
	strac fen zauvre di chevei
	rus budale! l'ea la peanse
	ander vie ch'ea adbot mesdei.

Sudisfat e ch'er cuntent
papà Pepino e Nedalen
i panseave a la pulente
vdand vers ca fumer el camean

	Pulente , cealsen e elegrie
	int'une tealve ecsei parcià
	papà, mame , surale , fradie
	prunt per fer una magnà.

Am pear vadri int'une fole
papà Pepino e Nedelen
i sue temp , le sue scole
l'ire a cealsen intel mulen.
